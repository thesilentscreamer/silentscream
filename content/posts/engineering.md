---
author: "sherukkaduva"
title: "those college days"
date: "2021-02-25"
description: "b-tech"
categories: ["college"]
tags: ["btech", "malayali" ,"experience", "story", "funny", "random"]
hideMeta: false
searchHidden: false
ShowBreadCrumbs: true
---
  
ബ്രാഞ്ച്‌ തിരിഞ്ഞ്‌ അടിയാരുന്നു അന്നത്തെ ഫാഷൻ. മെക്കാനിക്കൽ കമ്പ്യൂട്ടർ സയൻസിനെം സീയെസ്‌ ഇലെക്റ്റ്രിക്കലിനെം എടുത്തിട്ടടിക്കും. ഞങ്ങടെ ബാച്ച്‌ വന്നപ്പൊ തൊട്ട്‌ ഇയർ വൈസ്‌ അടിയായി. സെക്കന്റ്‌ ഇയർ മെക്കാനിക്കൽ ഫസ്റ്റിയറിനെ അടിക്കും. ഫസ്റ്റിയറു തേഡിയറിന്റെ കൂടെ കൂടി ഫോർത്തിയറിനെ അടിക്കും. ഫോർത്തിയറു സെക്കന്റിയറിനെ കൂട്ടി തേഡിയറിനെ അടിക്കും. എല്ലാ അടിം കഴിഞ്ഞാ പിന്നെ തമ്മിത്തമ്മി എന്തേലും പറഞ്ഞ്‌ ഇവരു തമ്മിലടിയാവും. അങ്ങനൊരടി. ഞങ്ങടെ ക്ലാസിലെ ഒരുത്തന്റെ ബൈക്കിന്റെ ടാങ്കിലാരൊ ഉപ്പ്‌ വാരിയിട്ടു. ഉപ്പ്‌ വാരിയിട്ടവനെ കിട്ടിയിട്ടെ ഇനി ക്ലാസിലൊട്ടുള്ളു എന്ന് ബൈക്കിന്റെ ഉടമ. പക്ഷെ ആരാ ചെയ്തത്‌ എന്നാർക്കുമറിയില്ല. അതിനിടക്ക്‌ പിന്നിന്നാരൊ അത്‌ തേഡിയറാണ്‌ ചെയ്തതെന്ന് വിളിച്ച്‌ പറഞ്ഞു. അങ്ങനെ ഞങ്ങളൊരു എൺപത്‌ പേരു തേഡിയറിന്റെ ക്ലാസിലോട്ട്‌ പോയി.

ഗർഭിണിയായ ഒരു ടീച്ചറു ക്ലാസെടുത്തോണ്ടിരിക്കുവാണ്‌. ബഹളം കണ്ടപ്പൊ ടീച്ചറു വാതിലടച്ച്‌ ഉള്ളിന്ന് കുറ്റിയിട്ടു. ഒരൊറ്റയടി വാതിലിന്റെ ചില്ല് പൊട്ടിച്ച്‌ ലോക്ക്‌ തുറന്ന് അകത്തെക്ക്‌. ഡേ സ്കോളേസൊക്കെ എറ്റോം പിന്നിലാണ്‌. സസ്പെൻഷനുറപ്പാരിക്കും. മുന്നിലുള്ളതൊക്കെ വീടെടുത്ത്‌ താമസിക്കുന്ന ടീംസ്‌. അവന്മാർക്ക്‌ കോളെജിന്ന് പുറത്താക്കിയ അവിടെ പോവാം. ചില്ല് പൊട്ടിച്ച ടൈമിൽ ഒരു കഷ്ണം ചില്ല് ടീച്ചറുടെ നെറ്റിക്ക്‌ കൊണ്ടു. ചോര കണ്ട ടീച്ചറു പേടിച്ച്‌ ബോധം പാതി പോയി ചെയറിലിരുന്നു. ഈ നേരൊം അടി നടക്കുവാണ്‌. അവസാനം ആരോ ടീച്ചറെ പോയ്‌ നോക്കിയിട്ട്‌ സാരമില്ല കണ്ണിനല്ല പിരികത്തിനാണ്‌ പറ്റിയതെന്ന് പറഞ്ഞ്‌ തല്ലുന്നവന്മാരോട്‌ യൂ ക്യാരിയോണെന്ന് ഇംഗ്ലീഷിൽ.

ഫാസ്റ്റ്‌ ഫോർവ്വേഡ്‌ ജ്യോതിഷരത്നം രാമപ്പണിക്കരു പ്രവചിച്ച പോലെ തന്നെ മാസ്സ്‌ സസ്പെൻഷൻ. ഉപ്പിലിട്ട ബൈക്ക്‌ ഒരു പെട്ടിയോട്ടോയിലിങ്ങനെ കൊണ്ടു പോകുവാണ്‌. പിന്നിൽ ഏതോ ഡിപ്പാർട്ടുമെന്റിലെ ടീച്ചറും ടീച്ചറുടെ കൂടെ ഏതോ ഡിപ്പാർട്ടുമെന്റിലെ കുട്ടിയും ഫോട്ടോസ്റ്റാറ്റ്‌ കടയുടെ നേരെ നടന്നു നീങ്ങുന്നു. നമ്മളിങ്ങനെ കൂട്ടം കൂടി നിക്കുന്നതിനിടക്ക്‌ ആരോ - "എന്ത്‌ കുണ്ടിയാ മോളെ അനക്ക്‌? അടിപൊളിയെന്ന്" ഒച്ചത്തി വിളിച്ച്‌ പറഞ്ഞു. കാക്കകളൊക്കെ പറന്ന് പോയി. കാറ്റടിക്കുന്നത്‌ നിന്നു. കനത്ത്‌ നിശബ്ദത. ടീച്ചറു കത്തുന്ന കണ്ണുകളുമായ്‌ തിരിഞ്ഞ്‌ നോക്കി. വീണ്ടും അതെ ശബ്ദം - "ടീച്ചറെയല്ല, നമ്മളിവളെയാ പറഞ്ഞത്‌". പറന്ന് പോയ കാക്കകൾ തിരിച്ച്‌ വന്നു. കാറ്റ്‌ പിന്നെം വീശാൻ തുടങ്ങി.

അങ്ങനെ വീട്ടി പോവാൻ നിക്കുമ്പഴാണ്‌ ഒരുത്തൻ വന്ന് എഡെ ഇന്നെലും എനിക്കാ പെണ്ണിനെ പ്രപ്പോസ്‌ ചെയ്യണം. ഇന്ന് പ്രപ്പോസ്‌ ചെയ്താ ഇന്ന് തന്നെ എഫ്ഭിയിൽ റിക്വസ്റ്റയച്ച്‌ സസ്പെൻഷൻ പിരീഡിൽ ബന്ധമുറപ്പിച്ച്‌ തിരിച്ച്‌ കോളേജി വരുമ്പഴെക്ക്‌ കപ്പിൾസാവാം. ഷുവർ തിംഗ്‌ ബ്രുഹ്‌. റിക്വസ്റ്റയച്ച്‌ ഒരാഴ്ചൊണ്ട്‌ നിശ്ചയൊം നടത്തി കല്യാണൊം കഴിഞ്ഞ്‌ ബാക്കിയുള്ള സമയത്ത്‌ കാമകേളികളിലാറാടി ഗർഭം ധരിപ്പിച്ച്‌ കുട്ടിയുമായ്‌ വരാൻ സമയമുണ്ട്‌. വൈ ജസ്റ്റ്‌ സ്റ്റോപ്പ്‌ അറ്റ്‌ ബീയിൻഹ്‌ ഏ ക്ലീഷെഡ്‌ കോളേജ്‌ കപ്പിൾ മേറ്റ്‌?

അവനെന്റെ ബസ്സു കാശ്‌ എടുത്തോളാമെന്ന ധാരണയിൽ ഞങ്ങളു പ്രൊപോസലിനിറങ്ങി പുറപ്പെട്ടു. തേടിയ വള്ളി കാലിൽ ചുറ്റി. ദേ പോണു പെണ്ണും അവടെ ബഡ്ഡിയും.

ഡേ. ഞാൻ എന്റെ പെണ്ണിനൊട്‌ പ്രപ്പോസ്‌ ചെയ്യാം. നീ മറ്റവളൊട്‌ പ്രപ്പോസ്‌ ചെയ്യ്‌. വൈ വേസ്റ്റ്‌ യുവർ ടൈം?. അവടെ ഫ്രണ്ട്‌ കാണാൻ സുന്ദരിയാടാ. നിനക്ക്‌ ചേരും.

ഡേ പാമ്പാട്ടിയെ മകുടിയൂത്ത്‌ പഠിപ്പിക്കല്ല്.

അല്ലെട കാര്യം. നീ ഒന്ന് പറഞ്ഞ്‌ നോക്ക്‌.

ജോർജ്ജേട്ടന്റെ ചായക്കട തുടങ്ങുന്ന സ്ഥലം തൊട്ട്‌ പള്ളിമുക്ക്‌ വരെയുള്ള 300 മീറ്റർ റോഡിന്ന് ഞാനാലോചിച്ചു. ശരിയാണല്ലൊ. പള്ളിമുക്ക്‌ ക്രോസ്‌ ചെയ്തതും ഞാൻ തീരുമാനിച്ചു. വൈ നോട്ട്‌ റ്റ്രൈ?

അങ്ങനെ ഞങ്ങളിങ്ങനെ അവരുടെ മുന്നിലെത്തി. കൂടെയുള്ളവൻ എഖ്സ്ഖ്യൂസ്‌ മീ - എനിക്ക്‌ തന്നെ ഇഷ്ടമാണ്‌. തനിക്ക്‌ എന്നെ ഇഷ്ടമാണൊ?

റബ്ബർ ബാന്റ്‌ വലിച്ച്‌ നീട്ടി വിട്ടാ അത്‌ തിരിച്ച്‌ പഴെ പൊസിഷനിലെത്താനെടുക്കുന്ന ടൈമിനെക്കാ വേഗത്തി അപ്പുറത്തുന്ന് ആൻസറു വന്നു - ഇഷ്ടമല്ല. അതിലും വേഗത്തിലിവൻ കൂടെയുണ്ടാരുന്ന പെണ്ണിനൊട്‌ - "നിനക്കൊ?"
